Robert Francis „Bobby” Kennedy, znany również jako „RFK” (ur. 20 listopada 1925, zm. 6 czerwca 1968) – amerykański polityk, 64. prokurator generalny Stanów Zjednoczonych (1961-1964), senator stanu Nowy Jork (1965-1968), młodszy brat 35. prezydenta Stanów Zjednoczonych, Johna F. Kennedy’ego. W czerwcu 1964, razem z żoną i trójką dzieci, przybył do Polski z prywatną wizytą. Jej celem były odwiedziny u swoich polskich krewnych z rodziny Radziwiłłów, z którymi się spowinowacili poprzez małżeństwo siostry Jacqueline Kennedy – Lee, z księciem Stanisławem Radziwiłłem. Postrzelony 5 czerwca 1968 w Los Angeles, wkrótce po wygłoszeniu mowy celebrującej jego zwycięstwo w prawyborach prezydenckich Partii Demokratycznej w Kalifornii, zmarł dzień później, pochowany na Narodowym Cmentarzu w Arlington. Zamachowiec – Palestyńczyk Sirhan Sirhan pochodził z Jerozolimy. Sprawę przeciwko niemu prowadził w sądzie prokurator Buck Compton, jeden z bohaterów książki Kompania braci autorstwa Stephena E. Abrose’a. Na temat morderstwa Kennedy’ego powstał w 2006 film Bobby, w reż. Emilio Esteveza.

Sirhan Bishara Sirhan 5 czerwca 1968 w Los Angeles śmiertelnie postrzelił kandydata na prezydenta Stanów Zjednoczonych, tuż po wygłoszeniu przez niego przemówienia z okazji zwycięstwa w stanowych prawyborach w Kalifornii. Obecnie Sirhan Sirhan odbywa karę dożywotniego pozbawienia wolności. Sirhan Sirhan był maronitą, w USA należał do kościołów chrześcijańskich, interesował się też okultyzmem. Twierdził, że zabił Kennedy'ego za jego poparcie aneksji Jerozolimy przez Izrael, ale napisał "RFK musi umrzeć", zanim ta polityka stała się znana[potrzebne źródło]. 2 marca 2011 Kalifornijska Rada ds. Zwolnień Warunkowych odrzuciła jego wniosek o przedterminowe zwolnienie. Rada uzasadniła swą odmowę tym, że 66-letni Sirhan nie wykazał dostatecznej skruchy ani zrozumienia wagi zbrodni, której się dopuścił 5 czerwca 1968 r. Był to już 14. rozpatrzony z negatywnym skutkiem wniosek o przedterminowe zwolnienie. Shiran jest obecnie reprezentowany przez adwokata Williama Francisa Peppera.

Robert Francis Kennedy senator walczący o stanowisko prezydenta zostaje zastrzelony w zamachu 6 czerwca 1968 roku po wygłoszeniu mowy w Los Angeles w hotelu „Ambasador” po zwycięstwie w turze stanowej prawyborów prezydenckich.  Jest to temat bardzo nurtujący, ponieważ nadal nie wyjaśniony. Co by było gdyby jednak Robert Kennedy przeżył zamach albo w ogóle do niego nie doszło? Co by się zmieniło w USA? „Bobby” w swojej kampanii wyborczej był bardzo radykalny. Stawiał na walkę z przestępczością zorganizowaną i nierównościami społecznymi. Ale to przecież nie było znaczącym powodem, dla którego miałby zostać zamordowany.  Jego kampania opierała się przede wszystkim na zapowiedzi wycofania wojsk z Wietnamu. Chciał zrównać w prawie ludzi czarnych i białych. Co więcej chciał ograniczyć samowolę CIA, która stawała się organizacją coraz bardziej niezależną. Prowadziła własne gry i własną politykę zagraniczną (inwazja w Zatoce Świń czy próba zamachu na Fidela Castro w Hawanie). Po tym zwycięstwie w Kalifornii było niemal pewne ze Robert Kennedy zostanie następnym prezydentem USA. Załóżmy ze się tak staje. Robert Kennedy zostaje 37 Prezydentem Stanów Zjednoczonych i zaczyna realizować politykę z czasów kiedy był Prokuratorem Generalnym. Kto na tym traci? A kto na tym zyskuje? Jak wygląda polityka zagraniczna i wewnętrzna USA?

John Fitzgerald Kennedy, Jr. (ur. 25 listopada 1960 roku w Waszyngtonie – zginął 16 lipca 1999 roku w wypadku samolotu niedaleko wybrzeża atlantyckiej wyspy Martha's Vineyard), często nazywany John F. Kennedy, Jr., JFK Jr., John Jr., John Kennedy albo John-John, był pilotem, prawnikiem, dziennikarzem. Był trzecim dzieckiem i pierwszym synem prezydenta Johna F. Kennedy'ego i Jacqueline Kennedy Onassis, bratankiem Edwarda Kennedy'ego i zastrzelonego Roberta Kennedy'ego, oraz młodszym bratem Arabelli Kennedy i Caroline Kennedy, a starszym bratem również nieżyjącego Patricka Bouvier Kennedy'ego. Znany był jako "Syn Ameryki", ponieważ był jednym z niewielu dzieci prezydenckich rzeczywiście wychowanych w Białym Domu. W katastrofie razem z nim zginęły jego żona i szwagierka. Miał zaledwie 38 lat.

John Fitzgerald Kennedy (ur. 29 maja 1917 w Brookline, zm. 22 listopada 1963 w Dallas) nazywany „JFK”, „Jack Kennedy”, „Ken” – 35. prezydent Stanów Zjednoczonych, zginął w zamachu. Syn Josepha Patricka Kennedy’ego, Sr. i Rose Fitzgerald (bogatej, irlandzkiej rodziny) urodzony w miasteczku Brookline, w stanie Massachusetts. Uczęszczał do wielu szkół, m.in. do: Edward Devotion School, Dexter School w Bostonie, Canterbury School, Choate Rosemary Hall w Wallingford, w stanie Connecticut – specjalnej szkoły dla chłopców. 25 sierpnia 1935 popłynął wraz z rodzicami i siostrą Kathleen do Londynu w starej Anglii. Studiował kierunek polityki (powiązanej z ekonomią). Po powrocie do Stanów Zjednoczonych studiował w Princeton University w New Jersey i Harvard College. W lipcu 1939, na kilka tygodni przed atakiem Niemiec na Polskę, Kennedy w roli attaché przyjechał na polecenie swojego ojca, wówczas ambasadora Stanów Zjednoczonych w Londynie do Warszawy głównie w celu zbadania nastrojów wśród społeczeństwa i polskich polityków. Jak napisał w liście do ojca o swoim pobycie: Wyjeżdżam stąd pokrzepiony i wzmocniony i będę mówił wszędzie tam, gdzie będzie mi dane, iż wobec tak poważnego zagrożenia społeczeństwo polskie spogląda w przyszłość z niezachwianą wiarą w słuszność swojej sprawy, patrzy z optymizmem, ale i z przekonaniem, że jeżeli do konfrontacji dojdzie, to jej wynik nie może być inny jak zwycięstwo. 17 kwietnia 1961 rozpoczął się desant emigrantów kubańskich w Zatoce Świń wyszkolonych i wyposażonych przez władze amerykańskie. Inwazja się nie powiodła i Kennedy musiał przyznać się do porażki. W swym przemówieniu zapewnił jednak, że Ameryka będzie robić wszystko, by „flaga Stanów Zjednoczonych została wbita na terytoriach kubańskich”. Natomiast Fidel Castro dwa dni później oficjalnie ogłosił, że „Amerykanie nie zdobędą Kuby”. W odpowiedzi na wysłanie Sputnika przez Rosjan i lot Jurija Gagarina, podczas przemówienia w Kongresie w maju 1961 wyznaczył ambitny cel wysłania ludzi na Księżyc w ciągu 10 lat. Osobiście doglądał nowych prototypów kosmicznych. Jesienią 1962 sprawą zajął się Uniwersytet Rice, który w kilka lat miał zbudować odpowiedni statek kosmiczny. Mimo tempa prowadzonych prac, Kennedy nigdy nie zobaczył efektów swych działań. Dopiero 20 lipca 1969 – sześć lat po jego śmierci i osiem po przedstawieniu planu – zbudowany za 22 miliardy dolarów, Apollo 11 z Neilem Armstrongiem i Buzzem Aldrinem na pokładzie, wylądował na Księżycu. Jego zdecydowana postawa przesądziła również o działaniach w stosunku do ZSRR podczas kryzysu kubańskiego w październiku 1962. Dzięki jego zabiegom, Chruszczow wycofał rakiety z Kuby i tym samym zażegnał wybuch III wojny światowej[potrzebne źródło]. W zamian za ustępstwo ZSRR, Kennedy obiecał przed końcem kwietnia 1963 wycofanie swoich rakiet („Jupiter”) z Turcji. Administracja Kennedy’ego wsparła przeprowadzony w lutym 1963 przez partię Baas zamach stanu przeciwko nacjonalistycznemu rządowi Iraku, mającemu wsparcie miejscowych komunistów, na czele którego stał generał Abd al-Karim Kasim (który pięć lat wcześniej obalił sprzyjającą państwom zachodnim monarchię Haszymidów). CIA udostępniła listy podejrzanych o sympatie lewicowe i komunistyczne, co umożliwiło zlikwidowanie opozycji. Nowy rząd na czele którego stanął były sojusznik Kassima, Abd as-Salam Arif otworzył iracki rynek dla amerykańskich i brytyjskich firm. 26 czerwca 1963 odbył podróż do Berlina Zachodniego. Wygłosił tam słynną mowę, w czasie której padły słowa: „Ich bin ein Berliner” (niem.: „Jestem berlińczykiem”). Była to reakcja na utworzenie przez władze Niemieckiej Republiki Demokratycznej Muru Berlińskiego 13 sierpnia 1961. Podczas jego prezydentury pojawiły się kontrowersje związane z izraelską elektrownią atomową w Dimonie. Początkowo rząd Izraela zaprzeczał jej istnieniu, ale premier Izraela, Dawid Ben Gurion podczas przemówienia w Knesecie w grudniu 1960 stwierdził, że zbudowano ją w celach badawczych. Podczas wizyty w Nowym Jorku oświadczył Kennedy’emu, że elektrownia zapewnia energię dla odsalania wody i służy wyłącznie celom pokojowym. Kennedy nie ufał tym zapewnieniom i w maju 1963 wysłał do Ben Guriona list domagając się wiarygodnych informacji. W odpowiedzi Ben Gurion powtórzył zapewnienia o wyłącznie pokojowych zastosowaniach energii atomowej w Izraelu i przeciwstawił się amerykańskim naciskom by otworzyć instalacje nuklearne w Dimonie dla inspektorów Międzynarodowej Agencji Energii Atomowej. Kennedy doprowadził do zawarcia w 1963 przez Stany Zjednoczone, Związek Radziecki i Wielką Brytanię układu Partial Test Ban Treaty (PTBT, Układ o Zakazie Doświadczeń z Bronią Jądrową w Atmosferze, Przestrzeni Kosmicznej i Pod Wodą) – zakazującego wszelkich prób atomowych z wyjątkiem podziemnych[4]. Do 2008 został podpisany przez 123 kraje. W latach 1962-1963 przed podpisaniem układu Związek Radziecki i Stany Zjednoczone przeprowadziły szereg próbnych eksplozji jądrowych w atmosferze. Jedynymi krajami, o których wiadomo, że mają broń atomową a nie podpisały go są: Chiny, Francja i Korea Północna. Zwiększył zaangażowanie w wojnę w Wietnamie. Za jego prezydentury ilość żołnierzy amerykańskich wysłanych do Wietnamu Południowego zwiększyła się z 800 do 16 300. Historycy spierają się, czy kontynuowałby tę politykę w przypadku reelekcji. Podstawą dla przypuszczeń o chęci wycofania się z konfliktu wietnamskiego są słowa Roberta McNamary, że Kennedy poważnie rozważał wycofanie się z Wietnamu po 1964 oraz memorandum z października 1963 NSAM 263, w którym nakazał wycofać 1000 żołnierzy do końca roku. Ale według historyka Lawrence’a Freedmana było to raczej robocze założenie wynikające z nadziei na oczekiwaną stabilizację, niż ostateczna decyzja wobec perspektywy pogorszenia się sytuacji. Powołał Korpus Pokoju (ang. Peace Corps) – organizację zajmująca się aktywną pomocą krajom III Świata.

22 listopada 1963, rozpoczynając swoją kampanię wyborczą, udał się wraz z żoną Jackie do Dallas, w stanie Teksas. Podczas przejazdu otwartym samochodem marki Lincoln, do Kennedy’ego oddano kilka strzałów z karabinu. Prezydent został postrzelony dwukrotnie, raz w górną część pleców - kula przeszyła szyję, uszkadzając kręgosłup i wychodząc poniżej jabłka Adama - drugi strzał, decydujący, przeszył głowę. Poważnie ranny został także gubernator Texasu, John Connally. Rannego Kennedy’ego odwieziono do Parkland Hospital w Dallas, gdzie zmarł o godz. 13:00. 25 listopada został pochowany na Narodowym Cmentarzu w Arlington. O zamordowanie prezydenta został oskarżony Lee Harvey Oswald, były żołnierz US Marines, znany z marksistowskich sympatii. Oswald przez kilka lat przebywał w ZSRR, skąd jednak wrócił do USA. Pracował w budynku składnicy książek w Dallas, z którego padły śmiertelne strzały. Na piątym piętrze owego budynku znaleziono karabin należący do Oswalda. Jednak zanim stanął przed sądem, 24 listopada 1963, gdy wyprowadzano go z budynku policji w Dallas, został śmiertelnie postrzelony przez Jacka Ruby’ego, właściciela klubu nocnego w Dallas, człowieka mającego powiązania z mafią. Zgodnie z ustaleniami Komisji Warrena Oswald był jedynym sprawcą. Jednak jej prace od początku były kwestionowane.[potrzebne źródło] Istnieje wiele hipotez na temat tego zamachu.

Zamach na Johna F. Kennedy'ego – zamach dokonany 22 listopada 1963 na Dealey Plaza w Dallas (stan Teksas) w wyniku którego został zabity 35. prezydent USA, John Fitzgerald Kennedy oraz ranny gubernator Texasu, John Connally. Trwające dziesięć miesięcy dochodzenie Komisji Warrena w tej sprawie z 1963-1964 stwierdziło, że prezydent został zamordowany jedynie przez Lee Harveya Oswalda i że Jack Ruby również działał sam, gdy zastrzelił Oswalda, zanim ten mógł stanąć przed sądem. Stwierdzenie to było początkowo wspierane przez amerykańskie media, jednak badania prowadzone od 1966 r. do 2004 r. wykazały, że aż 80 procent Amerykanów podejrzewa, że doszło do zorganizowanego zamachu i zatuszowania dowodów. Kennedy rozpoczynając swoją kampanię wyborczą udał się wraz z żoną Jackie do Dallas, w stanie Teksas. O godzinie 12:30, podczas przejazdu otwartą limuzyną marki Lincoln wcześniej zaplanowaną trasą, na zakręcie z Houston Street w Elm Street, obok budynku składnicy podręczników, do Kennedy'ego oddano kilka strzałów. Został trafiony w szyję i w głowę. Poważnie ranny został także gubernator Teksasu, John Connally. Rannego Kennedy'ego odwieziono do Parkland Hospital w Dallas gdzie ogłoszono zgon o 13:00. 25 listopada pochowany na Narodowym Cmentarzu w Arlington. Niedługo później policja schwytała Lee Harveya Oswalda, byłego żołnierza US Marines, znanego z marksistowskich sympatii. Oswald przez kilka lat przebywał w ZSRR, skąd jednak wrócił do USA. Pracował w budynku składnicy podręczników w Dallas, z którego padły śmiertelne strzały. Na piątym piętrze owego budynku znaleziono karabin Carcano M91/38 należący do Oswalda a piętro wyżej (skąd strzelano) znaleziono 3 łuski. Oswald po zamachu opuścił składnicę. Został później zatrzymany w jednym z kin, wcześniej jednak zastrzelił policjanta J.D. Tippita który chciał go aresztować. Zaprzeczył swemu udziałowi w zamachu na prezydenta. Jednak zanim stanął przed sądem 24 listopada 1963, gdy wyprowadzano go z budynku policji w Dallas został śmiertelnie postrzelony przez Jacka Ruby'ego, właściciela klubu nocnego w Dallas, człowieka mającego powiązania z mafią. Ruby uzasadniał swój czyn tym iż chciał oszczędzić wdowie po prezydencie bólu jakiego miałaby doznać w czasie procesu.

Dallas jest miastem w Stanach Zjednoczonych, w stanie Teksas, Siedziba hrabstwa Dallas. Granice administracyjne Dallas rozciągają się ponadto na terytorium hrabstw Collin, Denton, Kaufman i Rockwall. Powierzchnia miasta wynosi 999,3 km2. Jest 3. w Teksasie i 9. w całym kraju najludniejszym miastem z ludnością liczącą 1 197 816 osób (2010). Dallas stanowi również centrum regionu metropolitarnego Dallas-Forth Worth-Arlington mającego ponad 6 mln mieszkańców.

Waszyngton, D.C., formalnie Dystrykt Kolumbii (ang. Washington, D.C. /'w????t?n ?di?'si?/, District of Columbia), potocznie nazywany Waszyngtonem, Dystryktem lub po prostu D.C. – założona 16 lipca 1790 stolica Stanów Zjednoczonych. Miasto Waszyngton stanowiło pierwotnie odrębną jednostkę samorządową znajdującą się na obszarze Terytorium Kolumbii, dopiero uchwała Kongresu z 1871 zespoliła je z Terytorium, powołując do istnienia całość nazwaną Dystryktem Kolumbii. Dlatego też, choć według prawa zwie się "Dystrykt Kolumbii", powszechnie znane jest jako "Waszyngton, D.C." Leży na północnym brzegu rzeki Potomak, graniczy ze stanami Wirginia (na południowym zachodzie) oraz Maryland (z pozostałych stron). Ma 599 657 stałych mieszkańców, jeżeli zaś uwzględnić dojeżdżających do pracy z sąsiednich osiedli, liczba ludzi przebywających w jego obrębie wzrasta w dni robocze do ponad miliona. Obszar Metropolitalny Waszyngtonu, którego Dystrykt jest częścią, liczy 5,3 miliona ludzi i stanowi siódmy pod względem wielkości obszar metropolitalny w kraju.

Gabriel Narutowicz herbu własnego (ur. 17 marca 1865 w Telszach, zm. 16 grudnia 1922 w Warszawie) – inżynier hydrotechnik, elektryk, profesor Politechniki w Zurychu, minister robót publicznych, minister spraw zagranicznych, pierwszy Prezydent Rzeczypospolitej Polskiej. Po przegranych wyborach parlamentarnych Gabriel Narutowicz dalej pełnił funkcję ministra spraw zagranicznych w rządzie Juliana Nowaka. Wysunięcie w grudniu jego kandydatury na prezydenta było dla niego dużym zaskoczeniem. Kandydowanie odradzał mu m.in. Józef Piłsudski. Początkowo zamierzał odmówić, jednak ostatecznie przyjął propozycję złożoną mu przez działaczy PSL "Wyzwolenie". Pierwsza tura głosowania nie przyniosła rozstrzygnięcia. W kolejnej turze odpadł socjalistyczny kandydat Ignacy Daszyński[6], ale również następne nie przyniosły rozwiązania. Jako kolejni odpadali: kandydat połączonych klubów mniejszości narodowych: Jan Baudouin de Courtenay[7] i wreszcie Stanisław Wojciechowski (obstawiany jako pewny konkurent endeckiego kandydata)[8]. W ostatniej turze, która musiała przynieść rozstrzygnięcie, głosowano zatem nad dwiema kandydaturami: Maurycego hr. Zamoyskiego i Gabriela Narutowicza. Warto zaznaczyć, że kandydatura Maurycego hr. Zamoyskiego była trudna do poparcia przez posłów "Piasta", politycznie zbliżonych do endecji, gdyż był on największym posiadaczem ziemskim, a oba stronnictwa chłopskie ("Piast" i "Wyzwolenie") były zwolennikami radykalnej reformy rolnej.
O wyborze Gabriela Narutowicza przesądziły głosy lewicy, mniejszości narodowych oraz PSL "Piast", które wbrew oczekiwaniom w ostatniej turze głosowania poparło Narutowicza, zamiast Zamoyskiego. W wyniku rozstrzygającego głosowania Gabriel Narutowicz otrzymał 289 głosów, a hr. Zamoyski 227. Tym samym Narutowicz został pierwszym prezydentem Rzeczypospolitej Polskiej. Zwycięstwo Narutowicza było bardzo dużym zaskoczeniem dla prawicy, która spodziewała się, że bez problemu dojdzie do wyboru jej kandydata. Zaraz po wyborze Narutowicza, prawica (ugrupowania katolickie i narodowe) rozpoczęła przeciwko niemu napastliwą kampanię prasową, zarzucając mu ateizm, przynależność do masonerii oraz zdobycie urzędu dzięki głosom mniejszości narodowych. Prawica, poparta przez generała Józefa Hallera[9] krytykowała go również za powiązania z Józefem Piłsudskim i popieranie polityki Naczelnika Państwa. Przeciwko zaprzysiężeniu elekta endecja wznieciła w Warszawie rozruchy uliczne. Urząd Prezydenta Rzeczypospolitej Polskiej Gabriel Narutowicz pełnił przez pięć dni. Jego zaprzysiężenie odbyło się 11 grudnia 1922. W dniu zaprzysiężenia demonstranci próbowali powstrzymać elekta siłą, tarasując ulice prowadzące do gmachu sejmowego. Sytuacja, w której kreowano go na główną postać lewicy, nie odpowiadała Narutowiczowi. Kandydatem PSL Wyzwolenie został raczej przez przypadek, nie spodziewał się też wyboru na prezydenta (w pierwszej turze głosowania uzyskał jedynie 62 głosy; hr. Zamoyski – 222). Gabriel Narutowicz próbował odciąć się od ataków prawicy. W pierwszych dniach po zaprzysiężeniu spotkał się z przedstawicielami chadecji i kardynałem Aleksandrem Kakowskim. Liczył się z niemożliwością powołania w Sejmie rządu większościowego, dlatego podjął próby stworzenia rządu pozaparlamentarnego. Jego ukłonem w stronę prawicy było też zaproponowanie teki ministra spraw zagranicznych swojemu kontrkandydatowi Maurycemu Zamoyskiemu. 14 grudnia przyjechał uroczyście do Belwederu, gdzie odbył się akt przekazania mu władzy przez Naczelnika Państwa J. Piłsudskiego. Piłsudski oczekiwał prezydenta w swoim gabinecie wraz z premierem Julianem Nowakiem, marszałkiem Sejmu Maciejem Ratajem, marszałkiem Senatu Wojciechem Trąmpczyńskim, kilkoma ministrami, kilkoma członkami Adiutantury Generalnej i Gabinetu Cywilnego. Naczelnik wygłosił następujące oświadczenie (pisownia oryginalna): "Naczelnik Państwa przywitał Prezydenta Rzeczypospolitej, zaznaczając, że przyjmuje go w szarej kurtce legionowej, w której przed czterema laty wszedł do Belwederu i w której pragnie go opuścić. Następnie Naczelnik Państwa oświadczył, że oprócz protokołu urzędowego, wymaganego przez ustawę, żądać będzie sporządzenia protokołu dodatkowego, zawierającego stwierdzenie jego kasy osobistej, stanu kasy i rachunkowości funduszów dyspozycyjnych i inwentarz ruchomości, stanowiących własność skarbu państwa." Po podpisaniu protokołu o przejęciu władzy i odebraniu przez prezydenta defilady oddziałów wojskowych na dziedzińcu belwederskim, J. Piłsudski zaprosił go na śniadanie, podczas którego wygłosił toast (zamieszczony w Monitorze Polskim z 15 grudnia 1922 r.): "Panie Prezydencie Rzeczypospolitej! Czuję się niezwykle szczęśliwym, że pierwszy w Polsce mam wysoki zaszczyt podejmowania w moim jeszcze domu i w otoczeniu mojej rodziny pierwszego obywatela Rzeczypospolitej Polskiej. Panie Prezydencie, jako jedyny oficer polski służby czynnej, który dotąd nigdy przed nikim nie stawał na baczność, staję oto na baczność przed Polską, którą Ty reprezentujesz, wznosząc toast: Pierwszy Prezydent Rzeczypospolitej niech żyje!." Kilka dni po objęciu urzędu Narutowicz zginął w galerii "Zachęta", zastrzelony przez powiązanego z endecją malarza i fanatycznego nacjonalistę Eligiusza Niewiadomskiego, którego w następnym roku po procesie stracono.

Zamach na prezydenta Rzeczypospolitej Polskiej Gabriela Narutowicza – zabójstwo pierwszego prezydenta Rzeczypospolitej Polskiej Gabriela Narutowicza dokonane przez Eligiusza Niewiadomskiego 16 grudnia 1922 w gmachu Towarzystwa Zachęty Sztuk Pięknych w Warszawie. Prezydent Gabriel Narutowicz uczestniczył w otwarciu dorocznego Salonu Towarzystwa Zachęty Sztuk Pięknych[1]. Podczas zwiedzania wystawy w sali nr 1 Niewiadomski oddał do Narutowicza z małej odległości trzy strzały z rewolweru, powodując natychmiastową śmierć prezydenta. Zamachowiec został schwytany i postawiony przed sądem. 30 grudnia 1922 skazano go na karę śmierci za dokonanie zamachu na życie prezydenta Rzeczypospolitej Polskiej. Wyrok wykonano przez rozstrzelanie 31 stycznia 1923. Od kardynała Kakowskiego, prezydent Gabriel Narutowicz udał się do Zachęty samochodem, w towarzystwie szefa kancelarii Stanisława Cara. Przejazd Nowym Światem zajął kilka minut. Prezydent był w znakomitym nastroju, a przechodnie na ulicy witali go spokojnie. Około godziny 12:10 samochód z prezydentem Rzeczypospolitej Polskiej Gabrielem Narutowiczem zajechał przed gmach Zachęty. Na schodach wiodących do budynku gościa powitał szef protokołu dyplomatycznego hr. Stefan Przeździecki. Prezes Zachęty, dziękując za przybycie, wprowadził prezydenta do środka. Zgromadzona publiczność powitała Narutowicza oklaskami i wiwatami. Po drodze do sal wystawowych prezydent przywitał się z grupą malarzy organizujących wystawę. Każdemu z nich uścisnął dłoń. O godzinie 12:12 prezydent wszedł do sali wystawowej nr 1 znajdującej się na pierwszym piętrze budynku. W czasie, gdy podziwiał obraz Bronisława Kopczyńskiego przedstawiający fronton Zachęty do prezydenta podszedł ambasador angielski w Polsce, William Grenfell Max Müller z żoną. Żona ambasadora powiedziała: Permettez-moi Monsieur le Président de Vous feliciter (pozwoli pan sobie pogratulować panie prezydencie), Oh, plutôt faire les condoléances (raczej złożyć kondolencje) — odparł prezydent Narutowicz. Osoba prezydenta wzbudzała powszechne zainteresowanie publiczności, większe niż zgromadzone w galerii obrazy. W momencie, gdy prezydent Gabriel Narutowicz zatrzymał się przed obrazem Teodora Ziomka Szron rozległy się trzy szybko po sobie następujące wystrzały z rewolweru. Nastąpiło ogromne zamieszanie wśród zgromadzonej publiczności. Prezydent zaczął się słaniać i upadł na podłogę. Obok była poetka Kazimiera Iłłakowiczówna, która podtrzymywała jego głowę. Premier Nowak wzywał lekarza. Przybył dr Śniegocki znajdujący się przypadkiem w pobliżu. Stwierdził krwotok wewnętrzny płucny, "zaduszenie", zatrzymanie akcji serca i zgon prezydenta Gabriela Narutowicza. W tym czasie w panującym zamieszaniu dostrzeżono stojącego spokojnie zamachowca z hiszpańskim rewolwerem w dłoni skierowanym w stronę nieżyjącego już prezydenta Narutowicza. Był to Eligiusz Niewiadomski. Został pochwycony przez wiceprezesa Zachęty, malarza Edwarda Okunia i jednego z adiutantów prezydenta i bez oporu dał się rozbroić. Po tym powiedział: Nie będę więcej strzelać. Premier Nowak krótko po tym zniknął z Zachęty. Wspomina o tym malarz Jan Skotnicki. W tym samym czasie na placu Trzech Krzyży odbywał się pogrzeb jednego z robotników zabitego podczas demonstracji popierającej wybór Narutowicza. Tłum na pogrzebie liczył kilkadziesiąt tysięcy ludzi i gdyby wiadomość o zamachu do niego dotarła, mogłoby to wywołać nieobliczalne reakcje. W związku z tym postanowiono natychmiast zamknąć drzwi i nikogo nie wypuszczać. Posłano jedynie po marszałka Sejmu Rataja, który konstytucyjnie zastępował Prezydenta, jednak władzę tę mógł objąć tylko, opierając się na urzędowo sporządzonym akcie zgonu urzędującego prezydenta. O godzinie 13:15 przybyły na miejsce sędzia Sądu Okręgowego w Warszawie Jan Skorzyński w asyście świadków: Edwarda Okunia, lekarza prof. Antoniego Leśniowskiego i władz prokuratorskich sporządził pierwszy protokół z oględzin zwłok prezydenta Gabriela Narutowicza. Fragment protokołu: "... W gmachu Zachęty Sztuk Pięknych w sali nr I na pierwszym piętrze, wzdłuż i równolegle ze stojącą kanapą, głową zwrócony do drzwi wyjściowych leży na wznak trup Prezydenta Rzplitej p. Narutowicza. (...) Koszula na piersi rozpięta i pokrwawiona. na kiści prawej ręki ślady krwi. Przybyły o godz. 1 min. 12 po południu prof. Antoni Leśniowski stwierdził, że p. Prezydent Rzplitej nie żyje i że śmierć nastąpiła od ran postrzałowych zadanych w klatkę piersiową. (...).” O godzinie 14:30 sprowadzono lando i szwadron szwoleżerów do honorowego eskortowania ciała zamordowanego prezydenta. Ciało owinięte w narodowy sztandar do powozu przenieśli ministrowie Darowski, Car i członkowie komitetu Zachęty[1]. Kondukt przewiózł zwłoki prezydenta do Belwederu. Przy Zachęcie zebrał się tłum. W związku z tym mordercę prezydenta wyprowadzono bocznym wyjściem od ul. Królewskiej. W asyście wysokich funkcjonariuszy policji Niewiadomski został przewieziony do więzienia mokotowskiego. Na gmachu Zachęty zatknięte zostały żałobne chorągwie.

Elżbieta Amalia Eugenia von Wittelsbach, Elisabeth Amalie Eugenie, księżniczka Bawarii (Herzogin in Bayern) z bocznej, niekoronowanej linii Wittelsbachów z Palatynatu (ur. 24 grudnia 1837 w Monachium, zm. 10 września 1898 w Genewie) – żona cesarza Franciszka Józefa I (od 1854), cesarzowa Austrii i królowa Węgier. Znana również jako Sissi, bądź Sisi – jak od najmłodszych lat nazywali ją przyjaciele i rodzina. Jej tragiczne życie i wyjątkowa uroda uczyniły ją bohaterką masowej legendy. Bardzo prawdopodobne jest też, że naciski wywierane przez nią na męża w sprawie autonomizacji Węgier doprowadziły do powstania Austro-Węgier. Choć Elżbieta nie poświęcała swemu jedynemu synowi dość uwagi, jego samobójcza śmierć była dla niej poważnym ciosem. Do końca życia pozostała w żałobie i nie przestała obarczać się winą za wydarzenia w Mayerling. Od roku 1889 przestała bywać w Wiedniu. Podróżami próbowała zagłuszyć melancholię i samotność. Pod koniec życia nie pozwalała się fotografować ani portretować. Stroniła od ludzi, a jeśli pojawiała się w tłumie, to zawsze z zasłoniętą twarzą. Nie chcąc przyjąć do wiadomości śmierci syna, nie uczestniczyła w ceremonii pogrzebowej. Trzy dni później zeszła do krypty Kościoła Kapucynów, gdzie spoczywało jego ciało, i przed trumną dwukrotnie wykrzyknęła jego imię.Sissi wyruszyła w kolejną daleką podróż. Zmieniała często miejsca pobytu, spędzała długie godziny na spacerach wśród pól i w górach, z dala od miast i ludzi. Nie obawiała się ani niepogody, ani zamachowców. Nie pozwalała sobie towarzyszyć, co niepokoiło damy dworu i gwardzistów odpowiedzialnych za jej bezpieczeństwo.10 września 1898 roku w Genewie w Szwajcarii, Elżbieta została zamordowana przez włoskiego anarchistę Luigiego Lucheni, który wbił jej pilnik w serce. Jak później mówił chciał po prostu zabić jakiegoś władcę, nieważne jakiego. Ostatnie słowa cesarzowej brzmiały: Co się stało?. Cesarzowa osunęła się łagodnie na ziemię. Jej pragnienie, wyrażone tuż po śmierci syna, zostało spełnione: "Ja także chciałabym umrzeć od maleńkiej ranki w sercu, przez którą moja dusza mogłaby ulecieć. I chciałabym, by stało się to daleko od tych, których kocham".Ciekawostką jest fakt, że odpowiednio przygotowany wagon celem sprowadzenia zwłok żony cesarza ze Szwajcarii do Wiednia dostarczyło wówczas w ciągu czterech dni Pierwsze Galicyjskie Towarzystwo Akcyjne Budowy Wagonów i Maszyn w Sanoku[4]. Elżbietę pochowano obok syna Rudolfa, w Krypcie Cesarskiej wiedeńskiego Kościoła Kapucynów. Jak napisał naoczny świadek jej pogrzebu, hrabia Eryk Kielmannsegg: Niewiele łez wylano nad nią. Wiedeń nie smucił się po śmierci swojej nierozumianej cesarzowej.Dowiedziawszy się o śmierci ukochanej żony Franciszek Józef, powiedział: "Była to wyjątkowa kobieta, chluba mojego tronu i życia".

Relacja biblijna. Historia Kaina i Abla. Kain (hebr. קַיִן) był synem Adama i Ewy. Jego imię Ewa tłumaczy w Biblii słowami "otrzymałam mężczyznę od Pana" (Rdz 4,1). Abel (hebr. הֶבֶל, trb. Hebel) przyszedł na świat później (Rdz 4,2).Kain był rolnikiem, a Abel pasterzem (Rdz 4,2). Kain złożył w ofierze Bogu Jahwe płody ziemne, podczas gdy młodszy brat ofiarował najlepsze zwierzęta ze swojego stada (Rdz 4,3-4). Bóg przyjął ofiarę Abla, na ofiarę Kaina nie chciał zaś patrzeć (Rdz 4,4-5). Zasmuciło to Kaina, który "chodził odtąd z ponurą twarzą" (Rdz 4,5).W egzegezie biblijnej ponura (dosł. "zapadła") twarz Kaina oznacza stan nierównowagi moralnej. Potwierdza to fakt, że Bóg zwrócił się bezpośrednio do Kaina, pytając, czemu jego twarz jest ponura, i mówiąc, że gdyby postępował dobrze, jego twarz byłaby pogodna (dosł. "podniesiona") – w innym przypadku czyha na niego grzech u wrót (Rdz 4,6-7).Rozpoczynające zwięzłą relację o zamordowaniu Abla przez brata zdanie "Rzekł Kain do brata swego – «chodźmy na pole»" (Rdz 4,8) stanowi dodatek pochodzący z Septuaginty. Gdy bracia znaleźli się na polu, Kain rzucił się na niego i zamordował (Rdz 4,8).Po śmierci Abla Ewa urodziła trzeciego syna, Seta, tłumacząc jego imię słowami "dał mi Bóg potomka innego w zamian za Abla".Dalsze losy Kaina. Gdy Kain zabił Abla, Bóg zwrócił się do Kaina słowami: "Gdzie jest brat twój, Abel?", na co Kain odpowiedział sławnym zdaniem: "Nie wiem. Czyż jestem stróżem brata mego?" (Rdz 4,9). Bóg potępił czyn Kaina mówiąc, że krew jego brata woła do niego z ziemi (Rdz 4,11). Przeklinając go i uprawianą przez niego ziemię, która wchłonęła krew Abla (Rdz 4,11), sprawił, że ziemia ta nie da już więcej żadnych plonów Kainowi. On sam będzie musiał odtąd stać się na zawsze tułaczem (Rdz 4,12).Kain powiedział Bogu Jahwe, że wyznaczona mu kara jest zbyt ciężka – skoro ma odtąd tułać się po świecie ukrywając się przed Bogiem, będzie mógł go zabić każdy człowiek, którego napotka (Rdz 4,13-14). Bóg odpowiedział mu, że każdy, kto by go zabił, poniósłby za to siedmiokrotną pomstę. Aby do tego nie dopuścić, naznaczył Kaina znamieniem, by każdy mógł go od razu rozpoznać (Rdz 4,15) – fakt ten odbił się w języku jako związek frazeologiczny "piętno kainowe". Następnie Kain odszedł od Jahwe i zamieszkał w kraju Nod, położonym na wschód od Edenu (Rdz 4,16).Księga Rodzaju nie mówi nic o potomkach Abla ani o tym, czy miał on żonę.Natomiast mówi o tym, że Kain miał żonę i jednego syna, Henocha, na którego cześć zbudował miasto Henoch. Wywód potomków Kaina w Księdze Rodzaju przedstawia się następująco: Kain – Henoch – Irad – Mechujael – Metuszael – Lamek.Lamek pojął za żonę dwie niewiasty: Ada i Silla. Ze związku Ady i Lameka byli: Jabal i Jubal. Z drugą żoną Sillią Lameka miał Tubal-Kaina i córkę Naamę.Pismo Święte nie podaje rozpowszechnionych w mitologii hebrajskiej informacji o szczególnym zepsuciu moralnym potomków Kaina, przypisując im jedynie różne wynalazki (pasterstwo, grę na cytrze i flecie, kowalstwo). Po wywodzie potomków Kaina podaje jednak wywód potomków Adama (a właściwie jego najmłodszego, nieodrzuconego syna Seta), do którego należał Noe i jego synowie. Opis degeneracji moralnej ludzkości przed Potopem znajduje się w Księdze Rodzaju zaraz za wywodem potomków Seta – dlatego też przekonanie o występności potomków Kaina i prawowitości potomków Seta jest bardzo powszechne, np. w literaturze patrystycznej.Kain i Abel w Koranie. Historia Kaina (Qabil) i Abla (Habil) w Koranie podobna do tej ze Starego Testamentu. W wersji koranicznej Kain pochował swojego brata po tym, jak zobaczył kruka zesłanego przez Allaha wygrzebującego ziemię (5:27-31). Według Koranu po zobaczeniu kruka Kain pożałował tego, co zrobił. Koran 5:27-31Opowiedz im historię o dwóch synach Adama zgodnie z prawdą. Oto obydwaj przynieśli ofiarę; i została przyjęta od jednego z nich, a nie została przyjęta od drugiego. On powiedział: "Ja z pewnością cię zabiję!" Ten powiedział: " przyjmuje tylko od bogobojnych. Jeśli nawet wyciągniesz rękę ku mnie, aby mnie zabić, to ja nie wyciągnę ręki ku tobie, aby ciebie zabić. Zaprawdę, ja lękam się Boga, Pana światów! Zaprawdę, chcę, abyś wziął na siebie mój grzech i swój grzech i abyś znalazł się wśród mieszkańców ognia. Taka jest zapłata niesprawiedliwych." I dusza jego popchnęła go do zabójstwa brata; zabił go i znalazł się wśród tych, którzy ponieśli stratę. Wówczas Bóg posłał kruka, który podrapał ziemię, aby mu pokazać, jak ukryć zwłoki brata. Powiedział on: O biada mi! Czyż ja nie mogę być podobnym do tego kruka i ukryć zwłok mego brata?" I wtedy znalazł się wśród tych, którzy wyrażają skruchę. (Przeł. Józef Bielawski).
